---
layout: 'post'
title: "Pinephone: prime impressioni"
author: 'Claudio'
lang: 'it'
---

Ed eccoci finalmente al primo articolo ufficiale, con un discreto ritardo rispetto alla
alla mia tabella di marcia iniziale: ho affrontato nel mentre un cambio di lavoro, che mi ha portato
a dover ampliare le mie competenze nel minor tempo possibile. La strada è ancora lunga, ma sono fiducioso.

Veniamo subito al dunque! Come anticipato nel precedente articolo introduttivo, ho voluto acquistare
un PinePhone. Il periodo di gestazione è stato di circa 2 mesi, dovuto in parte
alle festività natalizie, ad alcune magagne nel reperimento dei componenti e anche al corriere.
Breve excursus: ma di cosa stiamo parlando esattamente?
Il PinePhone è uno smartphone prodotto da Pine64, un'organizzazione che si occupa di realizzare
svariati dispositivi tra cui annoverano alcune single-board, il PineBook, il PineTab, il PineTime 
e ovviamente il PinePhone stesso. 
La community è parte attiva nello sviluppo della componente software, per tale motivo i dispositivi prodotti
da Pine64 non presentano di default un singolo sistema operativo ufficiale: sarà l'utente finale a decidere cosa utilizzare
in base ai propri gusti e alle proprie necessità.
Il PinePhone utilizza come SoC l'Allwinner A64 che, pur non essendo all'ultimo grido, ha il vantaggio di poter 
funzionare mediante il kernel Linux mainline, rendendo di fatto possibile l'uso dei kernel più recenti senza dover
implementare blob proprietari per poter anche solo eseguire il sistema operativo.
Sotto la cover posteriore (removibile), è possibile trovare la batteria e 6 switch hardware che consentono di
disabilitare le componentistiche del PinePhone potenzialmente deleterie ai fini della privacy personale.
Il modello da me acquistato è la Community Edition KDE ed è dotato di 32GB di memoria interna e 3GB di RAM.


   

  
